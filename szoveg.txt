külső link:
https://www.youtube.com/watch?v=_USDk5jaGek

Alkotók
Rendező:
Yimou Zhang
Operatőr:
Christopher Doyle
Jelmeztervező:
Emi Wada
Zene:
Tan Dun
Színészek:
Jet Li
Maggie Cheung
Tony Leung Chiu Wai 
Ziyi Zhang 
Donnie Yen

film:
A Hős 2002-ben bemutatott kínai epikus harcművészeti film, melyet Csang Ji-mou rendezett. A főszerepben Jet Li látható. Az amerikai közönségnek Quentin Tarantino ajánlásával mutatták be. A film a kínai filmtörténelem legdrágább alkotása és nem csak Ázsiában, de Amerikában is óriási sikert aratott, első helyen nyitott és két hétig vezette a sikerlistát. A filmet Oscar- és Golden Globe-díjra is jelölték. A film rendkívül pozitív visszhangot kapott a nyugati kritikusoktól is, a Rotten Tomatoes oldalán 95%-ot ért el. Minden idők harmadik legsikeresebb idegen nyelvű filmje az Egyesült Államokban bevétel szempontjából.

cselekmény:
A „névtelen hőst”, egy hivatalnokot (Jet Li) meghívják Csin császár palotájába, hogy elmesélje neki, hogyan ölte meg azt a három, legendás kardforgató bérgyilkost, akik korábban megkísérelték megölni az uralkodót. A „névtelen”t, mielőtt a császár elé járulhatna, meztelenre vetkőztetik és alaposan átvizsgálják, fegyvereit elveszik, majd egy köntöst adnak rá.

A császár, miközben hallgatja a történeteket, fokozatosan megjutalmazza a „névtelent”, aki megtiszteltetés gyanánt a kezdeti 100 lépés távolságból 10 lépés távolságra kerül az uralkodótól. A történet elmesélése közben (amiben a császár is aktívan részt vesz a kérdéseivel), ugyanaz a történet többször átalakul.

A „névtelen” szerint először az Ég nevű harcost sikerült legyőznie. Majd viszályt szított Szálló Hó és szerelme, Törött Kard között, ezért Szálló Hó megölte Törött Kardot, majd Szálló Hóval maga a „névtelen” végzett egy kardpárbaj során, ami a császár katonái által alkotott körön belül belül zajlott le.

A császár azonban rájön, hogy az Ég nevű harcost (akivel korábban ő maga kardpárbajba keveredett a császári palotában) csak azért sikerülhetett legyőzni, mert hagyta magát, vagyis önfeláldozásból halt meg. Ugyancsak így halhatott meg a másik két merénylő is. A magyarázat pedig az lehet, hogy mivel így a „névtelen” jutalomként 10 lépés távolságra kerül az uralkodótól, ő maga akarja megölni a császárt.

A „névtelen” nem tagadja a vádat, és elmondja a császárnak, hogy Törött Kard azt kérte tőle, hogy ne ölje meg az uralkodót. Törött Kard ugyanis felismerte, hogy Csin császár, bár véres harcok árán, de egyesíteni akarja a hat, egymással hadban álló kisebb kínai császárságot és egyetlen birodalmat akar létrehozni belőlük.

A „névtelen” ezért, bár lehetősége lenne rá, hogy megölje, mert a császár a saját kardját is átadja neki, nem öli meg a császárt, hanem kisétál a palotából.

A katonák körbeveszik a „névtelen”t, de engedik a kapuig sétálni. Eközben a császárt megrohanják a tanácsadói, és a „névtelen” megölését követelik tőle, hiszen a törvények szerint a császár merénylőjének meg kell halnia. A császár vonakodva, de engedélyezi a halálos ítéletet, amit ezernyi íjász nyílvesszője hajt végre a kapunál álló, a harcosokkal szembeforduló, „névtelen”en, akinek a császár parancsára hősnek kijáró temetési szertartást mutatnak be.

A film alapjául a Csin Si Huang-ti császárral szembeni i. e. 227-ben, Jing Ke által megkísérelt merénylet szolgált.
